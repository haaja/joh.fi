---
date: 2009-11-16 07:25:00
author: Janne Haapsaari
layout: post
slug: angkor-wat
comments: true
title: "Angkor Wat"
categories: "Trip 2009, Cambodia"
cover:  "assets/header_image.jpg"
---

Eilen oli jälleen sarjassa aikainen herätys. Herätyskello soi 04:30, eli
huomattavasti ennen paikallisten kukkojen laulua. Olimme edellispäivänä
sopineet Janin ja Geoffin kanssa että aikainen herätys, jotta näkisimme
auringon nousun paikan päällä. Sovimme samalla erään tuktuk-kuskin kanssa,
että hän kierrättää meidät päätemppeleillä hintaan 15 taalaa. Tässä vaiheessa
on ehkää syytä huomauttaa että temppeleille on matkaa ehkä 15 kilometriä ja
siellä kiertelyyn menee helposti 20 kilometria. Lisäksi kuski oli koko ajan
meidän käytettävissämme.

Matkalla temppelialueelle huomasimme, ettemme suinkaan olleet ainoita joilla
oli sama idea mielessä. Ei tämä nyt sinäänsä mikään yllätys ollut, sillä
Angkor Wat lienee Cambodian suurin turistikohde ja koko kansakunnan suuri
ylpeyden aihe. Varsinkin japanilaisia alueella oli paljon. Toisaalta härmää
emme kuulleet sanakaan koko kierroksen aikana. Sisäänpääsy alueelle maksaa 20
taalaa päivä. Lippuja voi myös ostaa kolmeksi päiväksi tai viikoksi ja tällöin
saa tietenkin alennusta hinnasta. Meille riitti kuitenkin yhden päivän lippu
sillä ryhmän keskimääräinen koulutus arkeologiassa jäänee muutamaan Indiana
Jones leffaan. Tullessani maahan ajattelin jopa passaavani Angkor Watin, mutta
nyt myöhemmin voin sanoa että onneksi en tehnyt niin.

Temppelit olivat todella vakuuttavia ja sain ihan hyviä kuviakin otettua.
Valittavasti internetyhteys on täällä guest housella niin hidas, etten jaksa
alkaa uploadaamaan kuvia. Pahasti näyttääkin siltä että tuo homma jää vasta
kotimaahan. Kiersimme kaiken kaikkiaan kahdeksan temppeliä ja aikaa tähän
kului 7-8 tuntia. Hienoimmat temppeleistä olivat Angkor Wat, Ta Keo ja Ta
Prohm. Angor Wat oli suuri ja vaikuttava, Ta Keo nousi 50 metrin korkeuteen ja
huipulle oli palkitsevaa kiivetä ja Ta Prohm oli viidakonsyömä
temppelirykelmä.

Jos muuttaisin kierroksessa jotain, niin se olisi järjestys jossa temppelit
kierretiin. Angkor Wat käytiin ensimmäisenä vaikka kyseessä oli vakuuttavin ja
suurin temppeli kaikista. Olen enemmän ihminen, joka tykkää jättää parhaat
viimeiseksi ja se olisi ollut todellinen grand finale kierrokselle.

Seuraavaksi suunnitelmissa on bussimatka Cambodian pääkaupunkiin Phnom
Pheniin, joten luultavasti seuraava blogientryt tulevat sieltä. Bussi lähtee
parin tunnin sisään ja matka kestää viitisen tuntia.
