---
date: 2009-08-24 15:32:00
layout: post
author: Janne Haapsaari
slug: rokotuksia
comments: true
title: "Rokotuksia"
categories:
    - trip2009
    - Valmistelut
cover:  "assets/header_image.jpg"
---

Noniin alkaa tuo reissu tuolla muutaman kuukauden päässä lähestyä ja ajattelin
pistää pientä päivitystä. Tarkalleen reissuun taitaa olla 65 päivää jäljellä.

Tänään kävin iskemässä vähän rokotetta hihaan paikallisella matkailuklinikalla.
Kuten arvata saattaa, ei visiitti tullut taas ihan halvaksi mut pitäähän sitä
lääketeollisuutta ja heidän patetenttejaan tukea kun tässä kuitenkin ollaan
rahamiehiä. Maksukuitista luntaten voin todeta että hintaa tuli yhteensä 155
euroa, joka sisälsi seuraavaa:

* Twinrix-rokote (A- ja B-hepatiitti) ensimmäinen piikki kolmesta á 50€
* Japanin aivokuume rokote, ensimmäinen kahdesta á 44€
* Lääkärin vastaanotto max. 20 min 50€
* Toimistomaksu 10€
* Rokotuskortti 1€
* Reseptit malarian estolääkitykseen sekä lavantautirokotteeseen (DOXIMYCIN
ja VIVOTIF)

Hepatiitti-rokotetta lukuunottamatta muut rokotteet ovat lähinnä varmuuden
vuoksi sillä toistaiseksi tarkoituksena ei kuitenkaan ole viettää viidakossa
tai maaseudulla pidempiä aikoja. Noita lentäviä ötököitä nyt kuitenkin on joka
paikassa, joten rokotteet on hyvä olla kunnossa. Seuraava satsi rokotteita
otetaan 28.9, jolloin sairaanhoitaja iskee olkalihakseen Twinrixin toisen
annoksen sekä Japanin aivokuumeen toisen piikin. Tällöin pitäisi kuitenkin
päästä hieman halvemmalla sillä kyseisessä puljussa sairaanhoitajat ottavat
"vain" 18€ pistopalkkion. Aika kultainen pistos saa olla tolla hinnalla.

Tapaamani lääkäri oli oikein mukava ja asiantunteva. Suustaan valmis kaveri
oli sen verran kova "myyntimies" että sai minut jopa osallistumaan
ripulitautien etiologia tutkimukseen. Pitääkin siis antaa ulostenäytteet ennen
ja jälkeen reissun. No jos reissunpäältä sattuu jokin vipeltäjä jäämään
vatsaan niin eiköhän se huomata sitten viimeistään noissa testeissä ja
tuleepahan osallistuttua tieteelliseen tutkimukseen.

Vielä riittää tekemistä ennen reissua, mutta niistä sitten myöhemmin lisää.

PS. Tuli tuossa muuten elokuun alussa käytyä Espanjassa Madridissa vähän
matkakuumetta lievittämässä. Kivasti reissu meni, vaikka täysin kielivammanen
kyseisessä maassa olenkin. Madridissa oli lämmin, ihmiset olivat ystävällisiä
ja hintatasokin oli edullisempi kuin Suomessa (toisaalta niin on suurimmassa
osassa maista). Suosittelen lämpimästi Madridissa käymistä, mielestäni
mukavampi kaupunki kuin suosittu Barcelona, vaikka sitä rantaa ei ihan niin
lähettyvillä olekkaan. Galleriassa muutama kuva reissulta.
