---
date: 2009-10-29 09:20:00
layout: post
author: Janne Haapsaari
slug: bangkok
comments: true
title: "Bangkok"
categories:
    - trip2009
    - thailand
cover:  "/assets/header_image.jpg"
---

Noniin nyt on saavuttu tänne enkelten kaupunkiin. Lento meni muuten hyvin
mutta myöhässä oltiin se about 1.5h. Kentällä hommat sujuivat rivakasti ja
laukkukin selvisi perille asti. Lämmintä on vajaa 30 astetta ja sateesta ei
ole tietoakaan.

Kentältä nappasin AE2 bussin tännen Khao sanin huudeille hintaan 150BHT, ei
paha. Bussi oli vielä sopivan tyhjä ja ilmastointikin pelasi. Tapasin siinä
bussissa sitten kanadalaisen Sarahin, jonka kanssa pitäis lähtee jossain
välissä viellä bisselle. Saa nyt nähdä miten jaksaa kun lentokoneessa ei juuri
saanut nukutuksi.

Nappasin tollasen suhtkoht lukaalin huoneen pariksi yöksi D&D Inn:stä tästä
ihan khao sanin vierestä. Hintaa tuli 550BHT/yö single roomille. Huoneessa on
AC, oma suihku ja WC sekä telkkari. TV:stä tosin ei näkynyt ainuttakaan
englanninkielistä kanavaa. Saksankielinen kanava näkyi mutta laatu oli
heikohko. Kävin tarkastamassa huoneen ennen hyväksymistä, enkä löytänyt mitään
moitteen sijaa. Heti kun olin huoneen maksanut, niin käveli tuhatjalkainen
vastaan, jonka teloitin välittömästi. Toivotaan ettei tuolta nyt enempää noita
sankareita löydy. Mutta kirjoitellaan taas myöhemmin lisää..

Hajotkaa pakkaseen!
