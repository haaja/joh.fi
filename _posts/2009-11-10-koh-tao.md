---
date: 2009-11-10 06:16:00
layout: post
author: Janne Haapsaari
slug: koh-tao
comments: true
title: "Koh Tao"
categories: Trip 2009 Thailand
cover:  "assets/header_image.jpg"
---

Terve!

Tultiin tosiaan eilen tänne pienemmälle Koh Taon saarelle, sillä meillä oli
tänne jo valmiiksi lauttaliput. Löydettiin suht ok bungalow hintaan 250BHT yö.
Bungalowissa oli oma suihku, vessa tuuletin ja jopa televisio. Lisäksi
lemmikkeinä vähän muurahaisia ja yksi noin 10 cm pitkä tuhatjalkainen. No
mitäpä pienistä kun hintakin oli kohdallaan. Käytiin vielä samana iltana
syömässä ja ostamassa liput Bangkokiin.

Tämä Koh Taon saari on huomattavasti pienempi kuin Koh Phan-gan ja siten myös
hieman rauhallisempi. Jengi tulee käytännössä tänne sukeltamaan tai
suorittamaan sukelluskortteja. Itseltä jää sukelluskurssit käymättä sillä en
sillä kortilla Suomessa mitään tee. Lisäksi täällä on off-sesonki päällä,
joten jengiä ei ole juuri lainkaan. Toisaalta naapurisaarella eilen oleet
half-moon partytkin saattavat osaltaan vaikuttaa väkimäärään.

Kirjoittelen tätä blogipostausta nyt rantaravintolan ilmaisesta wlanista. Tämä
yhteys onkin huomattavasti parempi kuin edellisellä saarella. Tultiin tähän
syömään aamupalaa ennen matkapäivää. Check-outattiin äsken pois bungalowista
ja odotellaan tässä vielä että saadaan pyykit takaisin tuossa puolen päivän
aikoihin. Pitää käydä hakemassa vielä vähän evästä sillä matkaa täältä
bangkokiin on aikataulun mukaan noin 13h, mutta harvemmin ne aikataulut täällä
pitää. Reitti kulkee täältä Koh Taolta Chumponiin lautalla ja Chumponista
Bangkokiin bussilla.

Bangkokissa on tarkoituksena hommata viisumit Laosiin. Aikaa operaatioon kuluu
luultavasti 2-3 päivää. Siitä sitten lähdetään ehkä Chiang Maihin tai sitten
suoraan rajalle ja Laosiin. Laosissa pitäisi sitten olla vähän halvempaa kuin
Thaimaassa, mutta saapa nyt nähdä. Kyllä ihmiset täälläkin ovat persoja
rahalle ja turistia ukotetaan aina kun se on vain mahdollista.

Säästä sen verran että Koh Phanganilla satoi 3 päivää putkeen ja nyt viimeiset
2 päivää on ollut aurinkoista. Lämmintähän täällä on aina. Seuraava päivitys
sitten varmaan Bangkokista, kun sielä pari päivää pitää aikaa tappaa.
