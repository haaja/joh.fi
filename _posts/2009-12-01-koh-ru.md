---
date: 2009-12-01 07:47:00
author: Janne Haapsaari
layout: post
comments: true
title: "Koh Ru"
categories:
    - Trip 2009
    - Cambodia
cover:  "assets/header_image.jpg"
---

Aluksi pahoitteluni puutteellisesta informaatiosta viimeiseltä viikolta. Matka
tuli vähän yllätysnopeasti ja tämän takia en kerinnyt kirjoittelemaan
sähköposteja tai blogiin mitään. Valitettavasti saarella ei ole sähköjä,
eivätkä gsm-verkotkaan yllä sinne asti. Veneestä lähetin tekstiviestin
äitille, mutten tiedä menikö viesti koskaan perille. Toivottavasti meni. Olen
siis ollut viimeisen viikon täydellisessä uutispimennossa. Tällä kertaa olen
päiväreissulla mantereen puolella, ja tarkoitukseni on nostaa rahaa ja käydä
piipahtamassa netissä. Päivittäinhän täältä pääsisi mantereella käymään mutta
välttelen viimeiseen asti näitä venereissuja, kun jostain syystä mahani menee
melkein aina sekaisin.

Itse saari on kuin paratiisista. Koko saarella on kaksi guest housea, ja
molemmat eripuolilla saarta. Itse asiassa en ole viellä vaivautunut edes
käymään toisella puolella saarta, mutta teen sen ennen kuin täältä lähdemme.
Meillä on bungalowi varattuna pe-la väliseen yöhön asti, joten viitisen yötä
saarella tulee viellä vietettyä. Saarella ei ole muuta tekemistä kuin
riippumatossa makailu, auringonotto ja levyttäminen. :D Juuri sopiva saari
siis meikäläiselle. Päivärytmiä ylläpitää ravintolan aukioloajat. Sähköä
saarella on ilta kuudesta noin puoleen yöhön. Eläminen saarella on hyvin
rentoa, vain asukkaat vaihtuvat silloin tällöin. Ainakin tämä guest house on
käytännössä koko ajan bookattu täyteen. Täällä on myös mukava suomalainen
kaveri Miki töissä.

Pahoittelen että blogientry on tältäosin myös melkoisen lyhyt, mutta minulla
ei varsinaisesti ole uutta kerrottavaa. Päivärytmini menee seuraavan kaavan
mukaan. Herään 9-10 aikoihin ja käyn aamupalalla. Tämän jälkeen otan aurinkoa
tai makaan hammockissa lueskellen kirjaa kunnes syön taas hieman ennen kolmea.
Tämän jälkeen yleensä pelaan korttia tai heitän sikaa tai makaan riippumatossa
kunnes on päivällisen/iltapalan aika. Kuten arvata saattaa kaloreita täällä
ei, satunnaisia uintireissuja lukuunottamatta, kulu lainkaan.

Meidän viisumit menevät vanhaksi 13.12, ja sitä ennen pitää viellä tehdä
päätöksiä tulevan suhteen. Vaihtoehtoja on kaksi, mennä Vietnamiin vain 15
päiväksi tai sitten anoa 30 päivän turistiviisumi. Laosiin viisumin joutuu
joka tapauksessa anomaan ja siinä vierähtää varmaan viimeiset päivät
pääkaupungissa ennen siirtymistä Ho Chi Minh Cityyn eli Saigoniin. Tällä
hetkellä olen kääntymässä ensiksi mainittuun, sillä se sopii aikatauluuni
paremmin. Jani ei vielä tiedä mitä tekee, mutta hänellä aikataulu onkin
vapaampi kun paluulentoa ei ole bookattu. Ilmoittelen tarkemmin
suunnitelmistani kun tiedän enemmän, mutta ainakin nyt 5.12 asti olemme tällä
Koh Run pikkusaarella.
