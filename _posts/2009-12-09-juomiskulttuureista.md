---
date: 2009-12-09 08:09:00
layout: post
author: Janne Haapsaari
comments: true
title: "Juomiskulttuureista"
categories:
    - trip2009
    - cambodia
cover:  "/assets/header_image.jpg"
---

Viellä ollaan täällä Phon Penhissä, tosin viisumit Vietnamiin on jo hankittu.
Huomenna alkaa siirtyminen kohti Vietnamia.

Mutta sitten itse asiaan. Me suomalaisethan tunnetusti olemme kovia juomaan
viinaa, tai niin ainakin luulin.  Todellisuus paljastui minulle karvaasti
eilen, sillä lähdettiin Janin kanssa ottamaan muussia paikallisten kämpille.
Alkuun kerättiin kolehti ja yksi paikallisista lähti hakemaan keissin bisseä
ja paistettua kanaa. Itse juominen tapahtuu seuraavalla tavalla. Kaikille
osaanottajille jaetaan muovituopit, joihin pannaan isot jääkuutiot. Tämän
jälkeen kaikille kaadetaan lasit täyteen olutta ja odotetaan minuutti tai
kaksi että jääkuutio viilentää lämpimän oluen. Tämän jälkeen skoolataan
porukalla ja mukillinen olutta vedetään ykkösellä alas. Tämän jälkeen lasit
täytetään välittömästi. Itseasiassa kerran luulin etten ollut edes juonut
lasiani tyhjäksi, sillä se oli täynnä olutta suurin piirtein samaan aikaan kun
sain laskettua sen lattialle.

Tätä kaavaa sitten toistetaan ilman suurempia taukoja, kunnes jengi alkaa
putoamaan tai sitten olut loppuu. Eilen onneksi oli vain yksi keissi olutta,
joka tyhjenikin kivasti alle tuntiin. Paikallisten tavasta kitata mekongia en
ala tässä edes selittämään. Täytyy vaan sanoa että se on uskomatonta miten
paljon nämä fyysisesti pienet ihmiset pystyvät juomaan alkoholia. No hauskaa
oli koko illan ja se on pääasia. :D

Seuraavaksi on tarkoitus mennä tekemään kauppaa bussilipuista Saigoniin.
Haluaisin tehdä matkan paatilla, mutten taida uskaltaa kun on jo niin monta
huonoa kokemusta noista paattimatkoista täällä päin. Minulla vaan ei ole sitä
vaadittavaa merikarhun vatsaa. Bussilla matkustaminenkin on vähintäänkin
ärsyttävää, ainaisen tööttäilyn takia, mutta onneksi sillä perille pääsee
huomattavasti nopeammin.
