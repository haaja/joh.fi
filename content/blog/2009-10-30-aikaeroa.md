---
date: 2009-10-30 05:47:00
author: Janne Haapsaari
slug: aikaeroa
title: "Aikaeroa…"
categories:
    - trip2009
    - thailand
cover:  "/assets/header_image.jpg"
---

Joo no kuten arvata saattaa suunnitelmat koneessa nukkumisesta jäivät
suunnittelun asteelle ja eilinen päivä meni pitkälti nukkuessa. Heräsin
reippaana urheilijanuorukaisena paikallista aikaa 03:00, pirteänä kuin
peipponen. No turha siinä sitten enää yrittää nukkua. Aloitin siinä sitten
lukemaan matkalukemiseksi hankkimaani kirjaa _Rakkaudella Hynynen_. Kirja ei
ollut pitkä ja luin sen läpi suoraan. Mitään mahdottoman fiksua sanomista
Hynysellä nyt ei ollut, mutta ei tämä hirveänä yllätyksenä tullut.
Muutaman kerran hörähdin kunnon nauruunkin. :)

No kirjan luettuani kävin suihkussa ja suuntasin ulos kävelylle. Kävin vähän
tiedustelemassa maastoa ja seuraavaa guest housea. Vahva vaihtoehto on My
House tuossa vähän kauempana Khao San Roadista. Kuulemma hyvä mesta mutta
myös harmittavan suosittu.

Tuosta nykyisesta guest housesta pari sanaa. Olen ainakin toistaiseksi ollut
vielä ihan tyytyväinen valintaan vaikka vähän ylihinnoiltetu tuo ikkunaton
selli onkin. Aamupala tosin on lähinnä brittejä palveleva, itse en ole totunut
vetämään paahtoleipää hillolla sekä nakkeja ja grillattua lihaa kananmunan
kanssa. Brenkku ei tietenkään kuulu hintaan kuuluvaan aamiaseen mutta tarjotut
mehut olivat sanoinkuvaamattoman hyviä. Ei ole pelkoa että Suomesta saisi
mitään vastaavaa vaikka itse puristaisi hedelmistä. Myös itse huone on ihan
pätevä. Kaaostien meteli ei ainakaan näin viikolla kuulu huoneeseen, vaikka
ihan vieressä ollaankin. Suurinta meteliä pitävät guest housen muut asukkaat,
joista osa tuntuu liikkuvan norsulla käytävillä. Ääni on ainakin sen mukaista.

Bangkok, eli kavereiden kesken _Krungthep mahanakhon amonratanakosin mahintara
ayuthaya mahadilok popnopparat ratchathani burirom udomratchaniwet mahasathan
amonpiman avatansathit sakkathattiya witsanukamprasit_, on kuten arvata
saattaa helvetin suuri kaupunki, joten ei pienintäkään toivoa että olisia
aikaa katsastaa koko kaupunki. Yksi huonokin puoli kaupungista on löytyny,
nimittäin julkisen liikenteen puute. Länsimaissa tämän kokoluokan
miljoonakaupungeissa on yleensä vähintäänkin vakuuttava metroverkosto,
bangkokissa metrolinjoja on kaksi. Lisäksi on viellä kaksi skytrain linjaa. No
ongelma ei sinäänsä länkkärille ole suuri sillä taxia, tuk tukia ja motoa on
tarjolla enemmän kuin tarpeeksi. Hihastarepiöitä riittää, mutta niihin tottuu
yllättävän nopeasti. Paras on olla luomatta minkäänlaista kontaktia kyseiseen
henkilöön. Jos erehdyt katsomaan hello misteriä kohti, voit olla varma ettet
pääse hänestä eroon seuraavaan 20 metriin.

Tänään oli suunnitelmissa napata cabi MBK ostoskeskukseen mutta jostain syystä
alkoi laiskottamaan, joten menenkin luultavasti vaan apostolinkyydillä joelle.
Yllättävän nopeasti aurinko täällä tarttuu. En ollut eilen montaakaan tuntia
kiertelemässä ja illalla huomasin jo että pienet t-paidan rajat oli jo tullut.
Toistaiseksi aurinkorasvat ovat tehneet tehtävänsä ja mitään palamisen merkkejä
ei vielä ole näkyvissä.

Lopuksi täytyy vielä mainostaa tätä internetkahvilaa, jota käytän. Helposti
voi kytkeä oman läppärin kiinni ja noi paikan koneetkin näyttävät suht
asiallisilta. Turvallisinta kuitenkin käyttää tätä omaa läppäriä sillä ei
noista tiedä mitä keyloggereita niihin on asennettu. Paras asia tässä
kahvilassa on kuitenkin edullisen hinnan lisäksi se, että seinällä on
suurimpien turistimaiden kelloja ja Ruotsin kellon joku on vienyt mukanaan :D
Ruotsalaisia täällä on todella paljon, samoin brittejä ja ausseja. Olen
törmännyt vain yhteen suomalaiseen pariskuntaan täällä.

Mutta jospa sitä tästä lähtisi juomaan yhden pullollisen elämän eliksiiriä.
Siiderimiehille tiedoksi että puhun oluesta, joka on täällä juuri sopivan
edullista.
