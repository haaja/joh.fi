---
date: 2010-01-02 06:33:00
layout: post
author: Janne Haapsaari
comments: true
title: "Don Det"
categories:
    - trip2009
    - laos
cover:  "/assets/header_image.jpg"
---

Terve ja hyvaa uutta vuotta!

Kuten otsikko kertoo, olen tällä hetkellä Etela-Laosissa Si Phan Donilla Don
Detin saarella. Mutta palataan aikaan ennen saarelle tuloa. Lähdettiin tosiaan
Hoi Anista hävyttoman aikaisin kohti Hueta ja sielta sitten bussilla kohti
Laosia ja Paksea. Tuona päivänä matkustimme noin 19 tuntia putkeen. Melkoinen
rupeama siis, bussikin oli täyteen ahdettu erilaisia hedelmiä ja tyynyjä.
Samalla hoidetaan siis sekä tavaroiden maahantuonti etta matkustajat. Meidän
oli tarkoitus miitata Shianoukvillessä tapaamamme Otto ja Jenni heti
saavuttuamme Pakseen mutta matkan viivästymisestä johtuen suunnitelmat meni
uusiksi. Saimme kuitenkin bussimatkan aikana kaivettua jostain Oton numeron ja
he hommasivat meille liput Si Phan Donille.

Kun lopulta pääsimme perille  ensimmäisenä piti löytää Paksen "keskusta",
sillä nämä bussiyhtiöt vievät yleensä kaupungin laitamille tai jonkin tietyn
guesthousen eteen jonka kanssa yhtiöllä on sopimus. Yritimme tuloksetta kysyä
paikallisilta suuntaa mutta kielimuurin takia tehtävä osoittautui vaikeaksi.
Kello oli myös niin paljon ettei Paksen kaltaisessa pikkukylässä ollut tuktuk-
tai muita kuskejakaan tarjolla. Lopulta sitten päädyimme Janin ja erään
korealaisen sällin kanssa kävelemään arvelemaamme suuntaan ja lopulta se
keskusta sitten löytyikin. Käveltävää tuli arviolta viitisen kilsaa.

Seuraavaksi edessä oli pankkiautomaatin löytäminen, sillä Paksessa on Laosin
eteläisimmät automaatit ja meillä ei ollut ainuttakaan kipia rahaa. Taaloilla
koitettiin maksaa jo rajan jälkeen ja turha toivohan se oli. No onneksi
automaatti lopulta löytyi ja saimme nostettua rahaa. Tässäkin automaatissa
kelpasi vain MasterCard ja siitäkin vain creditpuoli. Löysimme siinä samalla
myös saman guesthousen, jossa Otto ja Jenni majaili ja liiemmin muita
vaihtoehtoja miettimättä napattiin väsyinenä huone sieltä. Hotelli oli ehkä
aavistuksen tyyris mutta myös erittäin laadukas. Tämän jälkeen menimme
välittömästi vain nukkumaan sillä aamulla oli taas aikainen herätys ja
siirtyminen kohti Si Phan Donia, eli four thousand islandeja.

Matka Si Phan Donille kesti parisen tuntia minibussissa, kuljettajan
päästellessä menemään niin lujaa kuin minivan kulki. Automatkan jälkeen meidän
piti viellä napata venekyyti itse saarelle. Don Det on pieni saari valtavan
Mekongin keskellä. Nimensä mukaan täällä on tuhansia saaria, mutta suurin osa
on todella todella pieniä ja saattavat peittyä kokonaan Mekongin tulviessa.
Elämä täällä vaikuttaa hyvin rennolta, kuulemma kuten Laosissa muuallakin.
Pidän suuresti tästä saaresta. Ei ole varmaan ikinä ollut näin chillia.
Tekemistä ei juurikaan ole, mutta ei sitä tarvitse ollakkaan!

Uudenvuodenaattoona täällä oli rantabileet joihin tietenkin osallistuimme.
Lisäksi joku kaveri oli järjestänyt bileet läheiselle saarelle, mutta
paikalliset poliisit estivät venekyytien lähtemisen saarelle. Ilmeisesti joku
lähibaarin omistaja oli voidellut poliisit estämään kyydit, jotta turistien
rahat jäisivät Don Detille. En tiedä onko toi koko totuus, mutta huhu liikkui
ainakin.

Netti täällä on kallista ja hyvin hyvin hidasta. Tämä voi hyvinkin jäädä
viimeiseksi kerraksi kun käytän nettia täällä, varsinkin kun netissä ei ole
kuin huonoja uutisia, taas joku sekopää oli ammuskellut Suomessa...

Tulevaisuudesta en tiedä muuta kuin että suunnilleen 17. päivä pitäisi olla jo
Bangkokissa, jotta kerkeää lennolle Suomeen. Voi olla etta loppuaika menee
täällä, silla täälta pääsee myos suht helposti Bangkokiin. Toisaalta voisin
kylla menna pohjoisessakin käväsemaan. Pitää nyt punnita vaihtoehtoja vähän.

Palaillaan taas myohemmin, taidan tästä siirtyä tubeilemaan Mekongiin ja
nauttimaan auringosta. :)
