---
date: 2009-10-07 12:40:00
layout: post
author: Janne Haapsaari
slug: t-minus-3-weeks-and-counting
comments: true
title: "T-minus 3 weeks and counting"
categories:
    - trip2009
    - valmistelut
cover:  "/assets/header_image.jpg"
---

Morjensta pöytään!

Alkaa pikkuhiljaa käymään aika vähiin. Koneen lähtöön on aikaa enää kolme
viikkoa ja muutama tunti päälle. Sen kunniaksi sivustolle uusi ilme ja
kuvagalleria! Galleriaa on tarkoitus päivittää reissun päältä, aina kun
paikalliset nettiyhteydet sen sallivat. Viime päivityksestä on melkoisesti
aikaa ja tässä välillä olen hoitanut muutamia reissuun liittyviä asioita,
pääosin kuitenkin keskittynyt opiskeluun ja muihin asioihin. Hoidettavia
asioita on vielä jonkin verran edessä, sillä viime maanantaina paljastui että
tulee muuttokin viellä ennen reissua. Villi-itä jää vihdoin taakse ja uudet
kujeet kutsuu.

Reissuun liittyen söin viime kuun puolessa välissä lavantautirokotteen. Rokote
maksoi lähiapteekissa 32.10€ ja oli muuten silloin viimeinen paketti. Kävin
aikasemmin kysymässä rokotetta yliopiston apteekissa, mutta sieltä rokote oli
tilapäisesti loppunut. Matkaan tarttui myös Doximycin 100mg 50kpl paketti
malarian ehkäisyyn, hintaan 23,86€. Lisäksi kävin ottamassa toiset piikit
Japanin Aivokuume- ja Twinrix-rokotteita, hintaa yhteensä 112€. Enää ei
tarvitse ottaa kuin viimeinen Twinrix sitten helmikuussa.

Seuraavana suunnitelmissa on anoa Thaimaan viisumi, sillä paluulippuni on yli
30 vuorokautta menolippuni jälkeen. Käsitykseni mukaan ongelma on lähinnä
teoreettinen, mutta kun tuo kyseinen viisumi on tällä hetkellä ilmainen, niin
ei ole paha vaiva varmistaa asia hankkimalla viisumi. Pikkuhiljaa pitäisi
alkaa miettimään myös rinkan pakkaamista ja mukaan otettavia tavaroita. Tiedän
jo nyt että tehtävä tulee olemaan hankala ja olenkin reippaana
urheilijanuorena päättänyt lykätä sitä myöhemmäksi. Myös muut tavarat pitäisi
pakata, vanha kämppä siivota, pakettiauto vuokrata ja viellä roudata kamat
uuteen kämppään ennen 28:tta päivää. Nurkan takana odottava tenttiviikkokaan
helpota tilannetta yhtään. :/

Mutta ei tämä blogissa valittaminen ole ennenkään auttanut, joten kai se on
vaan otettava itseä niskasta kiinni ja ryhdyttävä toimiin. Tehtävät on
kuitenkin tehtävä ja deadline lähestyy uhkaavasti.

Palaillaan!
