---
date: 2009-11-23 06:41:00
author: Janne Haapsaari
layout: post
slug: still-in-shihanoukville
comments: true
title: "Still in Shihanoukville"
categories:
    - trip2009
    - cambodia
cover:  "/assets/header_image.jpg"
---

Pikainen päivitys vain tällä kertaa.. Ollaan edelleen täällä
Shihanoukvillessa, vaihdettiin tosin guest housea Monkey Republiciin.
Maksetaan nyt bungalowista 6 taalaa yöltä. Monkey Republic on aika suosittu
paikka, käytännössä joka päivä täynnä. Meillä kävi eilen tuuri sillä saatiin
viimeinen vapaa bungalowi.

Tavattiin tuossa edellispäivänä myös sattumalta eräs suomalainen pariskunta
Otto ja Jenni. Seurauksen saattoi arvata ja kolmisen toweria bisseä siinä
sitten kaatui ja joitakin shotteja. Ollaan Janin kanssa suht sinuja oluen
kanssa, joten se oli meille enemmänkin business as usual, kun taas Otto ja
Jenni tekivät kuulemma enemmän tuttavuutta pöntön ja roskiksen kanssa.
Katsotaan tässä jos vaikka siirryttäis samaan aikaan johonkin läheisistä
saarista. Niille on kuulemma vähän jonoa, joten varaus tulee tehdä etukäteen.
Eilen myös hyvästeltiin yksi matkakumppanimme Geoff, jolla alkaa matka kohti
Vietnamia.

Suurempia suunnitelmia ei taaskaan ole, mutta maasta täytyy poistua
viimeistään 13.12. Cambodiassa ei ole turhan paljoa kierrettävää sillä maa on
pinta-alaltaan pieni. Angkorin temppelit on kierretty ja sitten on viellä
Killing Fields ja S-21, mutta itseä ei hirveästi kiinnosta luurankojen
näkeminen ja ihmisen mielen hirveys. Sen lisäksi Jani on noi jälkimmäiset
kaksi mestaa jo nähnyt.

Koittakaa arvoisat lukijat taistella siellä Suomen "talvessa". Täällä aurinko
paistaa pilvettömältä taivaalta. ;)
