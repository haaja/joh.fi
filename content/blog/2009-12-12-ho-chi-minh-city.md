---
date: 2009-12-12 06:39:00
author: Janne Haapsaari
title: "Ho Chi Minh City"
categories:
    - trip2009
    - vietnam
cover:  "/assets/header_image.jpg"
---

Terveisiä Vietnamista!

Alunperin meidän piti siirtyä 10.12 Vietnamiin, mutta allekirjoittaneelle nousi
pieni kuume, joten lykkäsimme matkaa päivällä. Saavuimme siis eilen illalla
tänne HCMC:hen, tai kuten lähes jokainen täällä sanoo Saigoniin. High-season
on täällä menossa ja guest houset ja minihotellit ovat suhteellisen täynnä. Me
löydettiin ihan kiva pikkuhotelli nimeltään Red Sun. Maksetaan nyt kahden
hengen huoneesta 15 taalaa yö. Huone on todella siisti ja kaikilla herkuilla:
AC, CTV, lämmin vesi ja ilmainen wlan. Tekee kyllä hyvää pitkästä aikaa olla
siistissä huoneessa.

Vaikka en viellä ole kaupunkia juuri kiertänyt, voin jo nyt kertoa muutaman
asian joka erottaa Vietnamin Thaimaasta ja Kampotsasta. Ensinnäkin liikenne on
täällä aivan uskomatonta. Pulssi lienee 200 nurkilla aina kun täällä ylittää
katua. Toiseksi jengi puhuu täällä huomattavasti huonommin englantia, ja
englanninkieliseen tekstiin törmää paljon harvemmin kuin Thaimaassa tai
Kampotsassa. Lisäksi Vietnam on aavistuksen kalliimpi maa.

Eilen illalla mulla nousi kuume 38 asteeseen, jonka uskon johtuneen pitkästä
bussimatkasta. Tänään aamulla ei kuumetta juuri ollut mutta olo on edelleen
sen verran heikko että taidan viettää tämän päivän lähinnä maaten.
Toivottavasti olo tästä kohenee, tai muuten pitää lähteä käymään lääkärissä.
