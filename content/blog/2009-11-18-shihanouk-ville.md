---
date: 2009-11-18 16:13:00
author: Janne Haapsaari
slug: shihanouk-ville
title: "Shihanouk Ville"
categories:
    - trip2009
    - cambodia
cover:  "/assets/header_image.jpg"
---

Jees, taas on viime päivityksestä kulunut hetkonen. Tultiin siis bussilla Siem
Reapista Phnom Phnemiin. Bussimatkasta sen verran että Phil Collins darra oli
erittäin lähellä. Täällä bussikuskeilla on tapana töötätä aina kun joku
ohitetaan, ja täällähän ohitetaan aina kun eteen tulee jokin. Sillä miten
lujaa edessäoleva ajaa ei ole mitään merkitystä. Tuolla reilun viiden tunnin
reissulla kuultiin bussin torvea varovasti arvioiden noin 500 kertaa, joten
tappi otsassa kasvoi melko pitkäksi.

Phnom Phnemissä jaettiin kahden argentiinalaisen kanssa tuktuk lakesidelle,
jossa paikallinen backpacker ghetto sijaitsee. Otettiin huone Number 9
nimisestä guest housesta. Huone oli välttävässä kunnossa ja meille juuri
sopiva. Hintaa huoneelle tuli 4 taalaa yöltä. Meno backpacker ghetossa oli
vähän jännä. Huumeita, killing fieldsiä ja ampumarataa pushattiin joka
suunnasta. Kulmilla majaili myös valtavan suuri määrä afrikasta tänne tulleita
kavereita, ja kuten arvata saattaa pojat eivät suinkaan olleet reppureissulla
vaan pyörittämässä erilaisia bisneksiä. Nukuttiin guest housessa kaksi yötä
ennen kuin napattiin bussi tänne Shihanouk Villeen. Ai niin ja käytiin
katsomassa myös Madventureistakin tuttu Foreign Correspondents Club, eli
tuttavallisemmin FCC.

Shihanouk Ville vaikuttaa upealta paikalta. Rantaa on silmän kantamattomiin,
vesi on kirkasta ja hiekka hienoa. Kelitkin ovat meitä suosineet ja juuri
sateita ei ole Cambodiassa nähty. Otettiin guest house tästä erään rannan
läheisyydesta, mutta vaihdamme paikkaa heti kun löydämme sopuhintaisia
rantabungaloweja. Ehkäpä nyt sitten saa vähän väriä pintaan. :) Varsinkin kun
paikka vaikuttaa toistaiseksi aika hiljaiselta, mikä sopii ainakin minulle
aivan loistavasti. Täällä varmaan vierähtää tovi sillä ollaan tässä viime
aikoina matkattu melkoisen paljon. Viisumiakin on viellä kolmisen viikkoa
jäljellä.

Ai niin tämä blogi olisi varmasti mukavampaa luettavaa, mikäli saisin kuvia
laitettua joukkoon, mutta nettiyhteydet tuppaavat olemaan täällä erittäin
huonoja. Valitan.
