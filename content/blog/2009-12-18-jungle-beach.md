---
date: 2009-12-18 17:22:00
layout: post
comments: true
title: "Jungle Beach"
categories:
    - trip2009
    - vietnam
cover:  "/assets/header_image.jpg"
---

Terve!

No niin sairaudet ovat takana ja matka kulkee kohti uusia tuulia. Alunperin
meidän oli tarkoitus lähteä jo eilen yöjunalla kohti Nah Trangia, mutta juna
oli loppuunmyyty. Saatiin kuitenkin istumapaikat aamujunaan. Aamujuna lähti
05:30, joten tiedossa oli aikainen herätys... Tai kuten lopulta päätettiin,
eli skipataan nukkuminen ja keskitytään olennaiseen. Tässä kontekstissa
olennainen tarkoittaa kaljanjuontia. Viikko Saigonissa on vierähtäny nopeasti,
mutta nyt on aika jatkaa siirtymistä sillä reissua on enää kuukauden päivät
jäljellä.

Saavuimme Nha Trangiin joskus yhden jälkeen iltapäivällä. Itse junamatka meni
leppoisasti nukkuen. Nha Trang on Saigonia huomattavasti pienempi kaupunki,
mutta asuuhan sielläkin yli 300000 ihmistä. Niin kovin pieniä kyläpahasia
tässä maassa ei olekkaan, sillä onhan tämä maailman 13. väkirikkain valtio.
Nha Trangissa emme tehneet muuta kuin katsastimme yhden vasta-avatun hotellin
ja söimme. Tämän jälkeen alkoi välitön säätö jotta pääsisimme Junge Beachille.

Jungle Beachille on Nha Trangista matkaa noin 80 kilometriä, ja tämä taittui
näppärästi taksilla noin puoleentoista tuntiin.  Jungle Beachilla voi valita
majansa erilaisista bungaloweista ja huoneista. Myös hienompia villa
-tyyppisiä majoitusratkaisuja löytyy. Me napattiin iso bungalowi melko läheltä
rantaa. Hintaa tälle huville tulee noin 15 euroa yöltä, joka tosin sisältää
aamupalan, lounaan ja päivällisen. Mikäli pystyy pitämään näppinsä erossa
oluesta, niin täällä eläminen tulee melko edulliseksi.

Valitettavasti saapuessamme pelimestoille, oli aurinko jo laskenut. Tämän
takia emme ole vielä nähneet paikkaa koko komeudessaan. Huomenna on kuitenkin
uusi päivä ja eiköhän tuohon Etelä-Kiinan mereenkin tule pulahdettua.
Rantaviivaahan täällä on meille varattuna kolmisen kilometriä, eli taidetaan
justjust kaikki mahtua samaan aikaan rannalle. :)
